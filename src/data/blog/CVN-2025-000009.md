---
author: FrostFoe
pubDatetime: 2025-03-22T10:30:00Z
modDatetime: 2025-03-22T10:30:00Z
title: গেমারদের নতুন দুঃস্বপ্ন, চিটস ডাউনলোড করতে গিয়ে নিজের একাউন্ট হারাচ্ছেন!
slug: CVN-2025-000009
featured: false
draft: false
tags:
  - gaming
  - hacking
  - malware
description: যারা ফ্রি গেম চিটসের লোভে ইউটিউব ঘেঁটে বেড়ান, সাবধান! একটা গড মোড আনতে গিয়ে যদি ব্যাঙ্ক অ্যাকাউন্ট উড়ে যায়, তাহলে কিন্তু গেম ওভার আপনারই হবে...
---

![something](@/assets/images/CVN-2025-000009.jpg)

গেমাররা যারা ইউটিউবে ফ্রি গেম চিটসের খোঁজ করেন, সাবধান! একটা "গড মোড" আনতে গিয়ে যদি ব্যাঙ্ক অ্যাকাউন্ট উড়ে যায়, তাহলে কিন্তু গেম ওভার আপনারই হবে। রাশিয়ানস্পিকিং গেমারদের টার্গেট করে ইউটিউবে ছড়িয়ে দেওয়া হচ্ছে নতুন "Arcane Stealer" ম্যালওয়্যার, যা শুধু আপনার গেমিং একাউন্টই নয়, বরং ব্যাংক ডিটেলস, ব্রাউজার কুকিজ, ক্রিপ্টো ওয়ালেট, VPN লগিন সবকিছু চুরি করতে পারে।

ইউটিউবে কিছু "ফ্রি গেম চিটস" নামের ভিডিও পোস্ট করা হচ্ছে, যেখানে লোভনীয় সব হ্যাকসের লিংক দেওয়া থাকে। সেই লিংকে ক্লিক করলেই একটা ZIP ফাইল ডাউনলোড হয়, যা পাসওয়ার্ড প্রোটেক্টেড। বিশ্বাস করে খুলে ফেললেন? ব্যস! একটা start.bat ফাইল চলে এল, যা আপনার অজান্তেই PowerShell ব্যবহার করে আরেকটা ম্যালওয়্যার ইনস্টল করে ফেলে।

এই ম্যালওয়্যারের দুইটা পার্ট—একটা ক্রিপ্টো মাইনার (যেটা আপনার PC দিয়ে টাকা কামাবে), আরেকটা হলো Arcane Stealer, যার একটাই কাজ আপনার সব গোপন তথ্য হাতিয়ে নেওয়া।

Arcane শুধু তথ্য চুরি করেই ক্ষান্ত না, বরং আপনার ব্রাউজারের এনক্রিপশন ব্রেক করতেও পারে। এটি Windows Data Protection API (DPAPI) ব্যবহার করে ব্রাউজারের এনক্রিপশন কীস হাতিয়ে নেয়। শুধু তাই না, এটি Xaitax নামে এক হ্যাকিং টুল ব্যবহার করে আপনার ব্রাউজার কুকিজ ও পাসওয়ার্ড আনএনক্রিপ্ট করে ফেলে।

এছাড়া, Arcane আপনার স্ক্রিনশট নেয়, রানিং প্রসেস চেক করে, আপনার কম্পিউটারে কী কী ইনস্টল করা আছে সেটাও দেখে ফেলে।

এই হ্যাকাররা শুধু Arcane Stealer নিয়েই বসে নেই। তারা "ArcanaLoader" নামের আরেকটি টুল নিয়ে এসেছে, যা নকল গেম চিটস ডাউনলোডার হিসেবে কাজ করে। কিন্তু আসলে, সেটি আপনাকে ম্যালওয়্যার ইনস্টল করিয়ে দেবে।

সবচেয়ে বেশি আক্রান্ত দেশ হলো রাশিয়া, বেলারুশ, কাজাখস্তান—তবে বোকা বনে গেলে আপনিও তালিকায় যুক্ত হতে পারেন।

গেম চিটস ডাউনলোডের লোভ সামলান। Windows SmartScreen ও ভালো অ্যান্টিভাইরাস চালু রাখুন। অজানা YouTube লিংকে ক্লিক করার আগে তিনবার ভাবুন। VPN, গেমিং একাউন্ট, ব্রাউজার সবসময় মাল্টিফ্যাক্টর অথেনটিকেশন দিয়ে সুরক্ষিত রাখুন।

বিনা পয়সার Wall Hack, Aimbot বা Unlimited Coins চাইতে গিয়ে যদি ব্যাঙ্ক একাউন্ট ফাঁকা হয়ে যায়, তাহলে কিন্তু গেমের "লস" না, জীবনের "লস" হয়ে যাবে। গেমিং ইন্ডাস্ট্রিতে "Fair Play" না মানলে এখন শুধু ব্যানই না, হ্যাকারের পকেট ভরতে সাহায্য করছেন।

তাই সাবধান! আর এই খবরটা শেয়ার করে বাকিদেরও চোখ খুলে দিন।
